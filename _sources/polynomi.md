# Polynomimalli

Polynomimalleissa dataan sovitettu funktio on muotoa $y=a_0+a_1 x+a_2 x^2+a_3 x^3+ \ldots + a_n x^n$.

Kun otetaan mukaan tarpeeksi $x$:n potensseja, malli saadaan sopimaan lähes täydellisesti melkein millaiseen tahansa dataan. Tällainen malli ei kuitenkaan yleensä ole tarkoituksenmukainen. Excelissä polynomimallin sovitus tehdään kuvaajan ja trendiviiva-toiminnon avulla. Keskitytään tässä vain toisen asteen polynomimalliin, joka voidaan esittää myös muodossa $y=ax^2+bx+c$.

Toisen asteen polynomifunktion kuvaaja on ylöspäin aukeava ("kuoppa"), jos $a>0$, ja alaspäin aukeava ("mäki"), jos $a<0$. Ylöspäin aukeavalle kuvaajalle voidaan laskea minimikohta ja vastaava minimiarvo; alaspäin aukeavalle taas voidaan laskea maksimikohta ja vastaava maksimiarvo. Kummassakin tapauksessa ääriarvokohta löytyy laskemalla 

$x=-\frac{b}{2a}$

ja vastaava ääriarvo saadaan sijoittamalla kyseinen $x$:n arvo funktion yhtälöön. 

Seuraavan kuvan esimerkissä maksimikohta on yhtälön mukaan 

$x=-\frac{3.3682}{2\cdot(-0.3106)}=5.422$ 

ja maksimiarvo 

$y=-0.3106\cdot5.422^2+3.3682\cdot 5.422-2.7667=6.365$.

![Polynomimalli, esim.](polynomi_esim.png "Polynomimalli, esim.")
